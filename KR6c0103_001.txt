#-*- mode: mandoku-view; -*-
#+DATE: 2015-08-30 19:45:40.287076
#+TITLE: 略明般若末後一頌讚述
#+PROPERTY: CBETA_ID T40n1817
#+PROPERTY: ID KR6c0103
#+PROPERTY: SOURCE Taisho Tripitaka Vol. 40, No. 1817
#+PROPERTY: VOL 40
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6c0103_T_000-0783a>¶¶¶¶¶¶¶¶¶
#+PROPERTY: LASTPB <pb:KR6c0103_T_001-0783a> ¶¶¶¶¶¶¶¶
#+PROPERTY: JUAN 1
¶
¶
No. 1817 [cf. Nos. 1510, 1514]¶
略明般若末後一頌讚述¶
¶
唐三藏法師義淨述¶

義淨因譯無著菩薩般若頌釋訖。詳夫大士¶
判其九喻。可謂文致幽深。理義玄簡。自非地¶
隣極喜。誰能發此明慧。而西域相承云。無著¶
菩薩昔於覩史多天慈氏尊處。親受此八十¶
頌。開般若要門。順瑜伽宗理。明唯識之義。遂¶
令教流印度。若金烏之焰赫扶桑。義闡神州。¶
等玉兔之光浮雪嶺。然而能斷金剛。西方乃¶
有多釋。考其始也此頌最先。即世親大士躬¶
為其釋此。雖神州譯訖。而義有闕如。故復親¶
覈談筵。重詳其妙。雅符釋意。更譯本經。世親¶
菩薩復為般若七門義釋。而那爛陀寺盛傳¶
其論。但為義府幽冲尋者莫測。有師子月法¶
師造此論釋。復有東印度多聞俗士其名月¶
官。遍檢諸家亦為義釋。斯等莫不意符三性。¶
不同中觀矣。更有別釋。而但順龍猛。不會瑜¶
伽。瑜伽則真有俗無。以三性為本。中觀乃真
<pb:KR6c0103_T_001-0783b>¶
無俗有。實二諦為先。般若大宗。含斯兩意。¶
致使東夏則道分南北。西方乃義隔有空。既¶
識分綱。理無和雜。各准　聖旨誠難乖競。¶
然而末後一頌云。一切有為法如星翳燈幻。¶
露泡夢電雲。應作如是觀者。而釋文既隱。恐¶
尋者尚昧。輒因二九事喻。聊題十八之作。冀¶
使朝覽遂閑。庶罔銷神之滯。夜光親授。長無¶
按劍之惑。然而見等九等。即生死之區寰。¶
大士了如星等。是故處而不著。智不住生津。¶
[女*((奐-大)/比)]紅蓮之在瀲。悲不居圓寂。若白玉之沈溺。¶
因答無住涅槃。中其九喻云爾。¶

論見　觀見如星長夜妄執。¶

#+BEGIN_VERSE
「　見心長夜景
　妄執久冥舒¶
　三心纔已發
　兩分盡皆除
#+END_VERSE
」¶

喻星　以星喻見夜有明無。¶

#+BEGIN_VERSE
「　榆星通夜景
　柳色徹明舒¶
　千條光若發
　一旦盡皆除
#+END_VERSE
」¶

論境　道境如瞖妄覩空花。¶

#+BEGIN_VERSE
「　境色無非障
　妄有見塵瑕¶
　但由真智力
　不復覩狂花
#+END_VERSE
」¶

喻瞖　以瞖喻境元無妄執。¶

#+BEGIN_VERSE
「　太虛本無障
　淨境性忘瑕¶
　但由瞖眼力
　遂使見空花
#+END_VERSE
」¶

論識　言識如燈生生不絕。¶

#+BEGIN_VERSE
「　見起起不已
　妄生生未極¶
　留滯死宮中
　良由依識力
#+END_VERSE
」¶

喻燈　以燈喻識焰焰無窮。¶

#+BEGIN_VERSE
「　發焰焰不已
　舒光光未極¶
　照灼炳霄中
　良由膏油力
#+END_VERSE
」
<pb:KR6c0103_T_001-0783c>¶

論界　說界如幻藉業生而會盡。¶

#+BEGIN_VERSE
「　業功莊處巧
　由惑生眾相¶
　妄執定非真
　界體全虛妄
#+END_VERSE
」¶

喻幻　以幻喻界假匠起而終無。¶

#+BEGIN_VERSE
「　幻師方便巧
　假作眾形相¶
　鞠體固非真
　所見皆虛妄
#+END_VERSE
」¶

論身　序身如露體不久停。¶

#+BEGIN_VERSE
「　投軀生巘隔
　寄命死河中¶
　鎮處飄颻夜
　還如橐籥風
#+END_VERSE
」¶

喻露　以露喻身逢風必落。¶

#+BEGIN_VERSE
「　圓珠停草際
　渧淚處華中¶
　悽悽動林夜
　索索盡隨風
#+END_VERSE
」¶

論受用　陳用如泡待根境識。¶

#+BEGIN_VERSE
「　寰中根色積
　託此復心行¶
　實由三觸合
　遂令三受生
#+END_VERSE
」¶

喻泡　以泡喻用假渧水風。¶

#+BEGIN_VERSE
「　池中平水積
　渧墜有風行¶
　但由三事合
　乘使萬泡生
#+END_VERSE
」¶

論過　述過如夢由思而起。¶

#+BEGIN_VERSE
「　過去雖無境
　尋思意尚通¶
　遂令方寸內
　還見九城容
#+END_VERSE
」¶

喻夢　以夢喻過因憶乃生。¶

#+BEGIN_VERSE
「　處晝多緣境
　良宵記念通¶
　遂令於睡內
　重憶本時容
#+END_VERSE
」¶

論現　談現如電暫時而有。¶

#+BEGIN_VERSE
「　萬像如電舒
　四相等流光¶
　詎知唯一念
　妄計有三常
#+END_VERSE
」¶

喻電　以電喻現[怤-寸+(ㄆ/火)]忽便亡。¶

#+BEGIN_VERSE
「　震雷鳴四野
　擊電動十光
<pb:KR6c0103_T_001-0784a>¶
　剎那有有念
　即體自無常
#+END_VERSE
」¶

論末　論末如雲本識能持其種。¶

#+BEGIN_VERSE
「　藏識無初結
　波情浪後飛¶
　良由有貪愛
　帶種定何疑
#+END_VERSE
」¶

喻雲　以雲喻末自體必含於潤。¶

#+BEGIN_VERSE
「　靉靆屯雲結
　煥爛景風飛¶
　光華如可愛
　含潤理無疑
#+END_VERSE
」¶

更以一句收事收喻撮其要義而為一述。¶

#+BEGIN_VERSE
「　見心智滅如星殄
　惑境真亡若瞖除¶
　想起由識如燈焰
　界有藉思同幻車¶
　一身暫顯同朝露
　三受忽現等泡虛¶
　憶念過時空夢發
　計執現存奔電舒¶
　既知雨潤雲中住
　末種常依識藏居
#+END_VERSE
」¶

次下別據三性三身真俗般若。以明觀行九¶
喻解九事云。¶

#+BEGIN_VERSE
「　熟觀生界咸如此
　智者應可務真常¶
　真常實不玄
　圓成在目前¶
　覺二體空蛇盡索
　了一非無鏡月懸¶
　鏡月懸時實無慮
　但作他緣生福處¶
　唯識初心乍有依
　真如後念還無據¶
　無據即般若
　勝俗亡真假¶
　福津如筏捐不捐
　悲智隨生捨不捨
#+END_VERSE
」¶
略明般若末後一頌讚述